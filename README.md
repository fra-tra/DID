
# DIGITAL INTERACTION DESIGN
***
![LOGO](./app/src/main/res/drawable/logo_did.png=500x500  "Logo" ) 
***

#PIANT-E!
Al giorno d’oggi la cura per le piante di casa può essere un momento di relax… Quanto un’onerosa incombenza. I ritmi frenetici ed incalzanti della vita quotidiana ci obbligano, spesso, all’incuria e al conseguente senso di colpa verso i nostri “amici fogliuti”. Non è quasi più una questione di #polliceverde quanto una questione di #tempo.
È da questa, ed altre necessità che nasce… PIANT-E!
Piant-e è un’applicazione per smartphone Android, destinata a #semplificare ed #automatizzare tutti quei processi che rendono difficile la cura delle piante casalinghe!
Piant-e consente, tramite un’accattivante schermata di navigazione, di tenere sempre sott’occhio tutti i parametri vitali della nostra compagna domestica, avendoli a “portata di cellulare”. Un po’ come uno smartwatch, ma per il vostro #bonsai.
Tramite una serie di sensori NON invasivi sarà possibile tenere traccia di dati, quali: temperatura rilevata, livello d’idratazione, illuminazione ricevuta, etc. Il tutto, adattandosi alle capacità di ogni utente, dal “Pollice nero” al “Pollice verde acceso”.
Attraverso un menù di ricerca, inoltre, si potrà sfogliare una galleria di “possibili nuovi amici”, esplorandone preventivamente #esigenze e #curiosità!
MA… La più grande feature di Piant-e è, e rimane, una sola: calendarizzare il processo d’innaffiatura delle nostre piccole amiche, dando ad ognuna di loro secondo i suoi bisogni.
Una pompa d’acqua, inclusa nel kit d’installazione #PIANT-E ed unita ad un qualsiasi recipiente, gestirà la “sete” dei nostri compagni domestici, segnalandoci tempestivamente quando il recipiente necessiterà di una “bella ricarica”. Il processo è completamente automatizzato dall’applicazione oppure, per i cultori del #green, gestibile interamente dall’utente.
Piant-e, anche se nasce oggi, pensa già al futuro. Per questo, ecco i nostri #comingsoon: gestione di più lingue dell’interfaccia; aggiunta di maggiori sensori non-invasivi di rilevazione; più recipienti d’acqua contemporanei; foto profilo personalizzabile per ogni pianta.
----------
#PIANT-E!
POLLICE VERDE? POLLICE SMART!



